---
title: ลองใช้ Spacemacs แล้วรู้สึกว่าชอบมาก
description: Spacemacs experience is so good.
date: 2021-08-17
tags:
  - spacemacs
  - editor
  - programming
layout: layouts/post.njk
---
ช่วงนี้ลองหา editor ที่แปลก ๆ มาเล่น ไม่รู้เหมือนกันว่าทำไมถึงอยากลองใช้ emacs แต่ก็เห็นว่าน่าสนใจเลย แต่ก็อยากได้คีย์แบบ Vim จำได้ว่าเคยลองใช้ Emacs แล้ว set ยากมาก ใช้แล้วงงกว่า Vim อีก ออกยังหาวิธีออกไม่ได้เลยด้วยซ้ำ แต่พอใช้ Spacemacs ก็รู้สึกว่าปัญหานี้หมดไป

## ว่าแต่ Spacemacs คืออะไรหรอ

Spacemacs คือ Emacs version ที่เขา set มาให้ผสมกับ Vim แล้วก็สามารถใช้แค่ปุ่ม spacebar ช่วยในการทำงานต่าง ๆ ได้ง่ายขึ้น โดยจะมี `evil-mode` แถมมาด้วย ทำให้คนที่ชอบ Vim/NeoVim ใช้งานได้ง่ายมาก ๆ หรือว่าใครใช้ Emacs อยู่แล้วก็จะไม่ต้องมาเอื้อมกดปุ่ม Meta/Alt ให้เสียเวลาด้วย เพราะว่าหลาย ๆ ปุ่มสามารถกดจาก spacebar ได้เลย

## ใช้งานแล้วเป็นไงบ้าง

บอกตรง ๆ ว่าไม่ได้สะดวกเหมือนกับ VSCode หรือ NeoVim ที่เคยใช้อยู่ก่อนหน้านั้น แต่ก็ถือว่าดีมาก ๆ เพราะว่ามีอะไรหลาย ๆ อย่างรวมอยู่ตั้งแต่แรกอยู่แล้ว เอาจริง ๆ ที่ชอบก็เพราะว่ามี binding แถมมาให้นี่แหละ เวลา search อะไรมันก็ง่าย เพราะว่าค่า default มันดีอยู่แล้ว ผมไม่ชอบ config Vim เท่าไหร่ (และไม่ชอบ syntax ของ config ด้วย)


แต่ก็บอกเลยว่าอาจจะไม่ได้ใช้งานสำหรับ web หนัก ๆ หรือว่า Project Python เพราะว่า VSCode จะมี official support ทีดีกว่า (อย่าง Svelte เขาก็ทำ VSCode Extension ของเขา) แต่ดูแล้วน่าจะเหมาะกับงานพวก functional programming language อย่าง Haskell หรือไม่ก็ภาษาตระกูล Lisp (Clojure, Racket) อาจจะรวมไปถึง Rust หรือภาษา C/C++
